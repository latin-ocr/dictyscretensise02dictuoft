466

JOSEPHl lSCANI

Commodat Amphion, socium cui Pandarus arcum,
Consortem Adrastus gladium rapit: hospes iturum
Instruit Amphimachum Colophonia: ducit alumna
In bellum Lyciam socio Sarpedone Glaucus.

M articolae Thraces Xantippum, Memnona Mauri,

10

Paeonidae Phorcum, sequitur Zizonia Remum.
Ephemus et Capesus, et quorum nomina longum
AEquato sermone sequi, stipare cohortes
Certant, et sese numero, vel robore vincunt:

Dat Ganges Arabem, Syrium largitur Orontes,

15

Dat Scythicos Tanais: geminoque obnoxia mundo
Ripa duplex, bellis populum partitur utrumque,
Nacta ducem geminum ε migratque in praelia quicquid
Prima dies, orbis oriens, cunabula Phoebi,

Gentis alunt; quicquid Asiae dispendia, quicquid

20

Hermus aquis, Taurusque jugis includit, et omnis
Iliacos legio tendit munire penates.

Hos inter fremitus certantumque ardua regum
Robora, pugnaces jactantius armat alumnos

Troja potens : nulloque locum sperante priorem,

Indigenae vires, cognataque celsius arma
Consurgunt: toto sed Troilus agmine princeps,
Fulmineusque Hector, par bellis impetus, aequa
Vulgi tempestas titulis praecellere certant,

Et dubia alterno contendit sama favore.

30

NOTAE

8 Ducit alumna In bellum Lyciam]
Lego alumnam. Sarpedon enim et
Glaucus e Lycia.

10 Memnona Mauri] Dares: ‘ Mem·
non ex [Ethiopia :⁷ vr. ‘ Eoum regem '
et socios ipsius Persas vocat, 344.
‘ Fit fuga Persarum!

13 AEquato sermone sequi] Versu in
pedes commensurato.

16 Geminoque chauria mundo Ripa
duplex] Tanais fluvii. Εὐρώπην δ’ Ἀσίης
τάναϊς διὰ μέσσον ὁρίζει, Dionys. Alex-
and. Vibius Sequestcr, ⁴ Tanais Scy-

thiae Asiam ab Europa dividit‚’ De
fluin. p. 113. AEschylus Phasin, ut Ar-
anus allegat, limitem statuit: qua
de re Locusis tom. v. erit. Epiphyl.
11. 22.

28 AEqua Vulgi tempestas] De favore
populi intelligo,in quc, Ciceronis sen·
su, crebrior animorum, quam tempes-
tatum mutatio: unde Scaliger ille
θαυμάσιος vulgus mare seipsum movens
nominabat. vide Phalaridem Ep. 77.
συρίττεσθαι μᾶλλον ὑπὸ πλήθους ἀκρίτου

βουλοίμην ἂν ἢ τιμᾶσθαι, &c.

